# Dinosaurus Samurai Prioriteit

Deze week namen Wietse en ik voorlopig de laatste aflevering van de Appels en Peren Show van de zomer op. Het werd een gezellige melige zomeraflevering met een diversiteit aan onderwerpen. Luister hem hier ‘[Dinosaurus Henk op de maan brute forcen](http://appelsenperenshow.nl/aflevering/2018/7/18/158-dinosaurus-henk-op-de-maan-brute-forcen)’ of gewoon in je podcast app. We zijn ook nog eens [genomineerd voor een Dutch Podcast Award waar je _nu_ op kunt stemmen](https://fdmg.nl/dpa/). We zijn genomineerd als podcast én als ‘beste host’, hartstikke leuk natuurlijk!

Aan het eind van Appels en Peren Show tip ik [de Hardcore History podcast](https://www.dancarlin.com/hardcore-history-series/) om de zomer mee door te komen. De podcast is recent een gloednieuwe serie begonnen [over het aandeel van Japan in de Tweede Wereldoorlog](https://www.dancarlin.com/product/hardcore-history-62-supernova-in-the-east-i/) en Dan Carlin (de host van de podcast) begint dan niet in 1937 of zo maar gewoon bij het ontstaan van de Samurai. **Als Dan Carlin op de middelbare school mijn geschiedenisleraar was geweest dan was ik geschiedenis gaan studeren.**

We hebben het in de Appels en Peren Show ook kort over [deze video die Peter Jackson over de Eerste Wereldoorlog aan het maken is](https://kottke.org/18/07/peter-jackson-is-remastering-old-wwi-film-footage). Het doel van zijn project is om een stuk menselijker naar de Eerste Wereldoorlog te kijken door de beelden die er van zijn te moderniseren. Ik ben heel benieuwd hoe dit gaat uitpakken. [Via de Hardcore History podcast kun je een snelcursus Eerste Wereldoorlog volgen door de 6-delige serie ‘Blueprint for Armageddon’ te luisteren](https://www.dancarlin.com/product/hardcore-history-50-blueprint-for-armageddon-i/).

Ik ben erg goed in het uitstellen van dingen. Maar ik sta toch, net als de auteur (John Perry) van het artikel [Structured Procrastination](http://www.structuredprocrastination.com/), bekend als iemand die veel gedaan krijgt. En eerlijk is eerlijk: ik krijg ook best veel gedaan. Het blijkt dat ik een natuurlijk talent heb voor ‘structured procrastination’ waarover het artikel gaat. Hier komt het in het kort op neer: _“However, the procrastinator can be motivated to do difficult, timely and important tasks, as long as these tasks are a way of not doing something more important”_. Dit is denk ik ook het principe wat er voor zorgt dat bij de loodgieter zelf de kraan altijd lekt. Ik zou hier wel een boek over kunnen schrijven en bij deze staat dat nu bovenaan mijn todolijst als belangrijkste item…

Speel dit weekend eens een potje [Elon Musk’s iPod Submarine](https://twitter.com/Acuity_Design/status/1018900055871442945) en heb lol om wereldproblemen en om de shit die Twitter over Musk heeft uitgestort de afgelopen weken. En dat was niet helemaal eerlijk zoals deze [uiteenzetting van de feiten laat zien](https://www.quora.com/Whats-the-full-story-behind-Elon-Musks-involvement-with-the-Thai-cave-rescue-effort).

### Meer om te tappen

- [The Deep Roots of an Italian Song That Sounds Like English—But Is Just Nonsense](https://www.atlasobscura.com/articles/deep-roots-italian-song-sounds-like-english-american-medieval-comedy-nonsense)
- [Linux touchpad like a Macbook: goal worth pursuing?](https://williambharding.com/blog/technology/linux-touchpad-like-a-macbook-goal-worth-pursuing/)
- [How a TV Works in Slow Motion](https://www.youtube.com/watch?v=3BJU2drrtCM&feature=youtu.be)
- [Comparing City Street Orientations](http://geoffboeing.com/2018/07/comparing-city-street-orientations/)
- [City Street Orientations around the World](http://geoffboeing.com/2018/07/city-street-orientations-world/)
- [OculusVR/Flicks: A unit of time defined in C++](https://github.com/OculusVR/Flicks)
- [Tracking where your time went with Lego workstream visualisation](https://code.joejag.com/2018/lego-workstream-visualisation.html)
