# Microfoonopname Yesterday Boarden

Hi, Reinier hier,

Er staat weer [een gloednieuwe aflevering van de Appels en Peren Show](http://appelsenperenshow.nl/aflevering/2019/2/12/165-zipception-mediatheek-psk31-objectief-fantastisch) voor je klaar en de opname is, geheel in stijl overigens met de inhoud van de aflevering, een beetje amateuristisch. We waren genoodzaakt de telefoonopname van Wietse te gebruiken in plaats van zijn nogal overstuur geraakte microfoonopname. Maar evengoed een interessante show over amateurradio, verborgen berichten, Duck Duck Go en indie games.

En zoals elke week staat er ook [een nieuwe Hoe Krijg Je Het Voor Elkaar podcast voor je klaar over de wekelijkse review](https://hoekrijgjehetvoorelkaar.nl/shownotes/2019/02/11/s01e05-grip-op-week.html) die je moet doen om je productiviteitssysteem een beetje te onderhouden.

🎸

[Yesterday is een film waarin de wereld vergeten is dat de Beatles bestonden](https://www.yesterdaymovie.com). Eén iemand kan zich de Beatles en hun liedjes herinneren en ik vind dat hilarisch. [De trailer heeft me al een paar keer doen lachen](https://www.youtube.com/watch?v=qD6FDkUXSZQ). Wat ik wel een vervelende ontwikkeling vind is dat er een teaser van 10 seconden aan het begin van de trailer te zien is. Een teaser _voor de trailer_… 🤷‍♂️

✈️

Het moment van boarden van een vliegtuig zorgt niet alleen voor veel irritatie bij mensen, maar ook nog eens voor logistieke problemen op een drukke luchthaven. En [CGP Grey laat zien dat dit niet zo makkelijk op te lossen is](https://www.youtube.com/watch?v=oAHbLRjF0vo). Dat is overigens vaak zo bij problemen: je denkt dat het simpel op te lossen is totdat je er langer over nadenkt en steeds meer complexiteit tegenkomt. [Zo is dat helaas ook het geval met het koloniseren van Mars](https://www.youtube.com/watch?v=uqKGREZs6-w).

### De Drie Tools van [Niels Mulder](https://twitter.com/piels)

![](https://sinds82.nl/images/niels-mulder.jpg)

Senior UX / Product Designer, werkzaam in Rotterdam en Amsterdam. Ik help bedrijven hun volgende digitale product te ontwerpen, bouwen en in de handen te krijgen van hun eindgebruikers.

#### [Keyboard Cleaner](http://jan.prima.de/~jan/plok/archives/48-Keyboard-Cleaner.html)

Met Keyboard Cleaner kun je zonder problemen je toetsenbord schoon poetsen terwijl je Mac aan is. Hij blokkeert alle input, en met CMD+Q sluit je het weer.

#### [ResolutionTab](http://www.resolutiontab.com/)

ResolutionTab laat je met een handige shortcut snel de resolutie van je scherm aanpassen. Handig om te wisselen tussen design modus en lees modus.

#### [BeardedSpice](https://beardedspice.github.io/)

Met BeardedSpice kun je andere media op je computer bedienen via het pause/play knopje op je toetsenbord. Bijvoorbeeld YouTube of SoundCloud.

### Op het moment aan het lezen

- [Stiletto](https://www.goodreads.com/book/show/25966753-stiletto) (via Kindle) voor ontspanning
- [Taal Voor De Leuk](https://www.goodreads.com/book/show/41020220-taal-voor-de-leuk) als ik in de woonkamer (daar ligt het boek fysiek) even 10 minuten mijn gedachten wil verzetten
- [Deep Work](https://www.goodreads.com/book/show/27985224-deep-work) (via Kindle) als ik mijn brein aan het werk wil zetten
- [Atomic Habits](https://www.goodreads.com/book/show/40121378-atomic-habits) (via Audible) als ik aan het sporten ben

Na 5 uur geluisterd te hebben ben ik gestopt met (het luisterboek) [Mythos van Stephen Fry](https://www.goodreads.com/book/show/35074096-mythos?from_search=true). Ik kon op een gegeven moment gewoon niet meer tegen de hoeveelheid karakters, plekken en verbanden in het boek en haalde er geen plezier uit. Ik was vooral veel de draad kwijt.

### OH op Twitter

> Nu vieren ze op de Amsterdamse school van mijn dochter ook al carnaval. Iedereen heeft het over tradities die afgepakt worden, maar kunnen we het ook even hebben over tradities die ons opgedrongen worden?

— [Nadia Bouras, 11:09 - 13 feb. 2019](https://twitter.com/NadiaBouras/status/1095626109583089664)

### Nog meer om te tappen

- [Late to the Mac](https://bitsplitting.org/2018/05/09/late-to-the-mac/)
- [The 26,000-Year Astronomical Monument Hidden in Plain Sight](http://blog.longnow.org/02019/01/29/the-26000-year-astronomical-monument-hidden-in-plain-sight/)
- [Polar Vortex 2019: Why Forecasts Are So Accurate Now](https://www.theatlantic.com/science/archive/2019/01/polar-vortex-weather-forecasting-good-now/581605/)
- [Do Animals Have Feelings?](https://www.theatlantic.com/magazine/archive/2019/03/what-the-crow-knows/580726/)
- [Pricing Experiments You Might Not Know, But Can Learn From](https://conversionxl.com/blog/pricing-experiments-you-might-not-know-but-can-learn-from/)
- [I Blocked Amazon, Facebook, Google, Microsoft, and Apple](https://gizmodo.com/i-cut-the-big-five-tech-giants-from-my-life-it-was-hel-1831304194)
- [How Hackers and Scammers Break into iCloud-Locked iPhones](https://motherboard.vice.com/en_us/article/8xyq8v/how-to-unlock-icloud-stolen-iphone)