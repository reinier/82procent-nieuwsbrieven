# Podcastfestival Marvel Twittervakantie

Ik kan er helaas niet bij zijn eind deze maand maar er staat wel een heel leuk podcastfestival in hartje Amsterdam te gebeuren. [Het Podcastfestival is er om podcastcultuur te vieren](https://www.lab111.nl/podcastfestival) en op het programma staan live-shows, lanceringen van nieuwe podcasts en panelgesprekken. Ik hoop dat er meer van deze festivals komen zodat ik er de volgende keer gewoon bij kan zijn. En voor de prijs (12 eurootjes) hoef je het niet te laten, spotgoedkoop. [Koop die tickets hier](https://billetto.nl/en/e/podcastfestival-2018-voor-makers-en-fans-tickets-305361). #nospon

Over podcasts gesproken, ik heb deze zomer enorm genoten van de “Summer of Marvel” bij [The Incomparable podcast](https://www.theincomparable.com). Alle Marvelfilms  zijn weer bekeken en daar kwamen interessante gesprekken uit voort. Ik heb het meest genoten van de aflevering over ‘Thor: Ragnarok’, mijn favoriete film uit de reeks (over the top, goeie acteurs, niet al te serieus). [Hier vind je alle afleveringen van de serie](https://sinds82.nl/2018/09/05/summer-of-marvel).

Als je overigens [deze video over Avengers: Infinity War](https://www.youtube.com/watch?v=YU7iBkl3anQ) kijkt dan besef je je pas hoeveel karakters (en goede acteurs) er in de film zitten. Wat een klus moet het zijn geweest om die film te maken en al die ego’s op een lijn te krijgen.

Tijdens de afwezigheid van de nieuwsbrief in augustus heb ik mezelf ook uitgelogd van Twitter en heb ik een #twittervakantie gehouden. Het artikel [The Public Square](http://inessential.com/2018/08/08/the_public_square) bracht me op dit spoor. Ik heb Twitter amper gemist en het heeft me doen beseffen hoe belangrijk het internet als geheel eigenlijk is. Toch heeft Twitter nog zeker waarde voor me en zal ik ook niet zo snel mijn account opzeggen. Mijn gebruik wordt wel fundamenteel anders en een stuk minder dan voorheen.

Wat hier ook mee te maken heeft is dat ik het gevoel heb dat ik me minder goed kan concentreren dan, pak ‘m beet, 10 jaar geleden. Dit komt uiteraard ook doordat ik ouder wordt maar ook mijn mediaconsumptie heeft daarmee te maken. Twitter is een grote boosdoener als een van de _content slot machines_ die mijn aandacht trekken. CGP Grey en Brady snijden dit onderwerp ook aan in [de Hello Internet aflevering ‘Project Cyclops’](https://youtu.be/2dXLmkR-g6s?t=1h8m27s) (link bevat juiste timestamp voor dit onderwerp).

### Volgtip

In de loop van de week plaats ik vaak de nieuwe 82% al online op [sinds82.nl](https://sinds82.nl). Via MailChimp wordt hij dan automatisch op vrijdag rond lunchtijd verstuurd (automatisering FTW!). Als je de 82% dus al wat eerder wilt lezen kun je je abonneren op [de RSS feed van sinds82.nl](https://sinds82.nl/hoe-te-volgen). Bijna net zo fijn als een e-mail erover krijgen! Overigens heb ik sinds deze week een geheel vernieuwde Sinds ’82 online staan. Over het hoe en waarom [lees je in de post ‘Een nieuw begin’](https://sinds82.nl/2018/09/03/nieuw-begin).

### Nog een handvol interessante zaken

- [These are the best movies of the 2000s](https://www.washingtonpost.com/news/style/wp/2018/08/17/feature/these-are-the-best-movies-of-the-2000s/?noredirect=on&utm_term=.9e7ccc3451ed)
- [Better Blocker: two year review and thoughts on the future](https://ar.al/2018/08/27/better-blocker-two-year-review-and-thoughts-on-the-future/)
- [New trailers for The First and First Man highlight the human cost of spaceflight](https://www.theverge.com/2018/8/29/17796656/the-first-and-first-man-spaceflight-cost)
- [Explainer over Dark Patterns](https://youtu.be/kxkrdLI6e6M)
- [Tokyo and Hong Kong in 2018](https://haywirez.com/tokyo-hong-kong-2018/)
- [Forget Everything You Think You Know About Time](http://nautil.us/blog/forget-everything-you-think-you-know-about-time)
- [How to Retire in Your 30s With $1 Million in the Bank](https://www.nytimes.com/2018/09/01/style/fire-financial-independence-retire-early.html)
