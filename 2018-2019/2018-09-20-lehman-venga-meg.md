# Lehman Venga Meg

> De crash zoals die van 2008 heeft zich dus al herhaald, en het drijft mij soms tot woede dan wel wanhoop dat niet of nauwelijks is doorgedrongen tot de publieke opinie dat wij niet ‘de’ Grieken aan het redden waren van een faillissement, maar juist de grootbanken die veel te veel aan Griekenland hadden geleend.

Dit schrijft Joris Luyendijk in [zijn terugblik na tien jaar ‘Lehman’ en wat dat veroorzaakt heeft](https://decorrespondent.nl/8698/tien-jaar-na-lehman-leert-we-zijn-als-samenleving-gijzelaar-van-de-grootbanken/3016640655732-ef7e25b2). Ik vind het best schokkend hoe we de echt grote problemen nooit hebben durven aanpakken en dat onze samenleving zich daar eigenlijk niet zo om bekommerd. Het artikel eindigt gelukkig licht hoopvol dus daar hou ik me een beetje aan vast. 

Sinds een tijdje ben ik bezig om van het internet minder een alsmaar aandacht trekkend onderdeel van mijn leven te maken (zie ook de nieuwsbrief van twee weken geleden). Zo ben ik amper meer te vinden op Twitter, luister ik bewuster naar podcasts (i.p.v. ze op te zetten bij elke gelegenheid waar het maar mogelijk is) en heb ik Instagram van mijn telefoon gegooid. [CGP Grey pakt het wat heftiger aan en stopt tot het eind van het jaar helemaal met Twitter, Reddit, Hacker News en podcasts](http://www.cgpgrey.com/blog/cyclops). Hierover hadden we het in de tweede helft van de nieuwste aflevering van de Appels en Peren Show: [159. Vlassig Venga Boys Witruimte op 7 millimeter Nokia](https://appelsenperenshow.nl/aflevering/2018/9/19/159-vlassig-venga-boys-witruimte-op-7-millimeter-nokia). De eerste helft ging uiteraard over de Apple Keynote en wat daar gepresenteerd is. 

Misschien heb je deze zomer wel posters voor de film _The Meg_ gezien, een film over een **hele grote** haai. Uiteraard was mijn eerste indruk dat het een domme kopie van Jaws moet zijn maar er schuilt stiekem [een heel mooi verhaal achter het produceren van The Meg](https://www.wired.com/story/the-meg-movie/). En deze video is een goede reden om Inception nog eens te zien: [The True Ending Of Inception FINALLY Revealed](https://www.youtube.com/watch?v=LiloW0_ivNM&feature=share).

### Nog meer om je aandacht te vangen

- [Ivan Laliashvili's DeviantArt Gallery](https://ivanlaliashvili.deviantart.com/gallery/)
- [Ask HN: What is the dark side of working at a successful startup?](https://news.ycombinator.com/item?id=18002194)
- [The Marvel Symphonic Universe](https://www.youtube.com/watch?v=7vfqkvwW2fs)
- [Introducing Cloudflare’s IPFS Gateway](https://news.ycombinator.com/item?id=18005488)
- [The History of 'It's Not a Bug, It's a Feature'](https://www.wired.com/story/its-not-a-bug-its-a-feature/)
