# Triggers Apollo Vibration

Hi, Reinier hier,

Afgelopen maandag ging [aflevering 6 van de Hoe Krijg Je Het Voor Elkaar podcast](https://hoekrijgjehetvoorelkaar.nl/shownotes/2019/02/18/S01E06.html) online en nu volgt er een korte pauze van een paar weken zodat ik weer nieuwe afleveringen kan produceren. Ik heb erg veel geleerd van het maken van die eerste 6 afleveringen. In het laatste deel van het seizoen gaan Rick en ik nog wat dieper in op de accountability partner, hebben we het over slim luisteren en bespreken we het verbeteren van jezelf in het algemeen.

📚

Dit is een greep uit de boeken die ik recent las.

- [Ancillary Sword (Imperial Radch deel 2)](https://www.goodreads.com/book/show/21422698-ancillary-sword), 4 uit 5 sterren. Een klein verhaal in opvolging van een eerste deel waarin de scope van het verhaal ineens heel erg opgeblazen werd.
- [Ancillary Mercy (Imperial Radch deel 3)](https://www.goodreads.com/book/show/25400395-ancillary-mercy), 5 uit 5 sterren. Het verhaal blijft net zo klein als in deel 2 maar met uiteindelijk toch een grote impact op de wereld waarin het zich afspeelt. Ik heb heel erg genoten van de karakters in het boek en vooral van een buitenaardse vertaler zonder besef van identiteit.
- [Grip: Het geheim van slim werken](https://www.goodreads.com/book/show/41183951-grip), 5 uit 5 sterren. Zie ook de [Hoe Krijg Je Het Voor Elkaar podcast](https://hoekrijgjehetvoorelkaar.nl).
- [All Systems Red](https://www.goodreads.com/book/show/33396171-all-systems-red), 4 uit 5 sterren. Wat een fijn klein verhaal over een robot die een eigen wil krijgt. Fijne wereld ook om even in te vertoeven.
- [Triggers: Creating Behavior That Lasts](https://www.goodreads.com/book/show/38819563-triggers), 5 uit 5 sterren. Er zijn genoeg boeken om je van slechte gewoontes af te helpen maar dit boek gaat net wat verder heb ik het idee en zet je echt een spiegel voor je neus. In [deze aflevering van de Cortex podcast](https://www.relay.fm/cortex/66) hebben ze het over het boek vanaf minuut 58.

🚀

Sinds ik de Saturn V van Lego heb gemaakt snap ik pas de schaal van die enorme raket die mensen naar de maan heeft gebracht. Wat een ongelooflijke prestatie is dat geweest in de jaren ’60. En nu is er [een documentaire over de Apollo 11 missie](https://kottke.org/19/01/trailer-for-apollo-11-a-documentary-based-on-pristine-65mm-footage-of-the-mission) met enkel beelden uit die tijd.

> It’s rare that picture quality can inspire a physical reaction, but the opening moments of “Apollo 11,” in which a NASA camera crew roams around the base of the rocket and spies on some of the people who’ve come to gawk at it from a beach across the water, are vivid enough to melt away the screen that stands between them.

— [David Ehrlich over de documentaire ‘Apollo 11’](https://www.indiewire.com/2019/01/apollo-11-review-sundance-1202037713/)

👇

Altijd al een zesde zintuig willen hebben? [Het kan met een setje magneten in je vingers](https://magnetfinge.rs/). 

> The EM vibration is a strange sensation, especially when you first start feeling it. After about 6 months it stopped feeling like a sensation in my finger, and more a sense hooked up in my brain to ‘there’s some EM fields near your hand’.

Met die magneten kun je dus van alles voelen zoals een leiding in de muur of een aankomende trein onder de grond. En je kunt paperclips oprapen zonder ze te pakken. Wat dit nog meer mogelijk maakt zullen we denk ik pas weten als we dit op grote schaal gaan toepassen in mensen…

### De Drie Tools van [Jan van den Berg](https://twitter.com/loginn)

![Foto van Jan van den Berg](https://sinds82.nl/images/janvandenberg.jpg)

CTO bij een internet provider (Solcon) met interesse in productiviteit, team optimalisatie en media en tech in het algemeen.

#### [ShareX](https://getsharex.com/)

In ShareX kun je je eigen screenshot workflows in definiëren (dat is een ding). Zo is bij mij ShareX is gekoppeld aan de PrintScrn toets, daarmee kan ik direct een stuk scherm selecteren, kom daarna direct ik in een editor waar ik nog een pijltje of tekst er bij kan zetten, en daarna wordt de screenshot geüpload naar mijn FTP server (of Dropbox etc.) én de URL daarvan wordt onder mijn plaktoets gezet, zodat ik het direct kan delen. Superhandig, ik gebruik dit meerdere keren per dag.

#### [Overcast](https://overcast.fm)

Ik gebruik deze app vooral omdat je naadloos kunt switchen tussen luisteren op je smartphone of desktop, dat past goed bij hoe ik podcasts luister (switchen tussen auto/werkplek). Ook laat de web interface van Overcast het toe om met één klik via een JavaScript bookmark een (geheim!) Google form te vullen, zodat ik op die manier in een spreadsheet mijn luistergeschiedenis kan vastleggen.

#### [Imagus](https://chrome.google.com/webstore/detail/imagus/immpkjjlgappgfkkfieppnmlhakdmaab?hl=en)

Misschien wel de allerbeste Chrome plugin. Nooit meer rechtsmuisknop, "Afbeelding openen in nieuw tabblad" of middelste muisknop klikken. Nee, gewoon even de muis op een link of kleiner plaatje houden en je ziet gelijk het origineel. Werkt ook voor streamables of gifjes. Echt de enige manier om [r/gifs](https://www.reddit.com/r/gifs/) of [r/nba](https://www.reddit.com/r/nba/) te browsen. 

### Drie crimineel goede podcasts

- [De aflevering ‘The Founder’ van Reply All](https://www.gimletmedia.com/reply-all/the-founder) gaat over een nerd die een fantastische bijdrage heeft geleverd aan de open source wereld maar die op een gegeven moment een verkeerde afslag in zijn leven neemt en een van de grootste wereldwijd opererende crimineel wordt. Bizar verhaal. 
- [Brand in het Landhuis is echt een extreem goed geproduceerde Nederlandse podcast](https://www.nporadio1.nl/podcasts/de-brand-in-het-landhuis) over een vreemde man die zich niet vaak liet zien. Hij bezat een enorm landgoed, er gaan geruchten over gouden munten en kostbare schilderijen en hij ging op een mysterieuze wijze dood.
- In ‘[We gaan het hebben over... taxes, taxes, taxes!](https://decorrespondent.nl/9187/we-gaan-het-hebben-over-taxes-taxes-taxes/132801024840-c7a5edb1)’ hebben Jesse en Rutger het over de verschillende belastingen die we kennen en wat daar achter zit. Deze aflevering is bijna in een achtbaan opgenomen.

### En verder…

- [Figma gets $40 million Series C to put design tools in the cloud](https://techcrunch.com/2019/02/14/figma-gets-40-million-series-c-to-put-design-tools-in-the-cloud/?utm_content=buffer3a390&utm_medium=social&utm_source=twitter.com&utm_campaign=buffer&guccounter=1&guce_referrer_us=aHR0cHM6Ly90LmNvL09MTWFmOEo5ODk&guce_referrer_cs=mLR3Nxb9TW00h7H_X-_njQ)
- [Here's why we're entering the Golden Age of Podcasts](https://chartable.com/blog/golden-age-of-podcasts)
- [Historian who confronted Davos billionaires leaks Tucker Carlson rant](https://www.theguardian.com/society/2019/feb/20/historian-who-confronted-davos-billionaires-leaks-tucker-carlson-rant)
- [COI - Chat Over IMAP](https://www.coi-dev.org/)
- [Metsä Wood: At 18 storeys, Mjøsa Tower in Brumunddal to take title of world’s tallest wooden building](http://news.cision.com/metsa-wood/r/metsa-wood--at-18-storeys--mjosa-tower-in-brumunddal-to-take-title-of-world-s-tallest-wooden-buildin,c2325089)
- [Intimidation, Pressure and Humiliation: Inside Trump’s Two-Year War on the Investigations Encircling Him](https://www.nytimes.com/2019/02/19/us/politics/trump-investigations.html)
- [Once hailed as unhackable, blockchains are now getting hacked](https://www.technologyreview.com/s/612974/once-hailed-as-unhackable-blockchains-are-now-getting-hacked/)
- [Hexagonal Grids](https://www.redblobgames.com/grids/hexagons/)