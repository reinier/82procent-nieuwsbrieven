# WWDC Bruggen Tweet

**WWDC** — Het was weer tijd voor [de WWDC](https://developer.apple.com/wwdc/) (Apple’s developers conference) deze week. [Ik mocht aanschuiven bij een live sessie van Fast Moving Targets in Tuschinski](https://www.instagram.com/reinierladan/?hl=nl) en het was wat mij betreft een geslaagde avond. De WWDC zelf was wat opgeblazen voor mijn gevoel. Er zijn een hoop mooie nieuwe dingen gepresenteerd en vooral het feit dat ze [oudere telefoons sneller gaan maken met iOS 12](https://motherboard.vice.com/en_us/article/j5kd7x/iphone-slow-planned-obsolescence-ios-12-wwdc) waardeer ik erg. Toch bleven de grote stappen (zoals ze die bijvoorbeeld vorig jaar voor de iPad maakte) uit. Mijn hoop is nu gevestigd op de kwaliteit van iOS 12 want met iOS 11 ging het echt niet altijd lekker het eerste half jaar. [In de nieuwste aflevering van de Appels en Peren Show hebben we het hier ook over](http://appelsenperenshow.nl/aflevering/2018/6/7/156-kanye-koekoek-hero-butterfly-4-uur-op-dinsdag). We hadden het ook over een Raspberry Pi in een NES cartridge stoppen en brutalist (web)design.

Voor als je echt even de WWDC in wil duiken:

- [Platforms State of the Union - WWDC 2018](https://developer.apple.com/videos/play/wwdc2018/102/) (vooral de laatste 8 minuten over AR)
- [Designing Fluid Interfaces - WWDC 2018](https://developer.apple.com/videos/play/wwdc2018/803/) (Masterclass fluid design van Apple)
- [Introducing Dark Mode - WWDC 2018](https://developer.apple.com/videos/play/wwdc2018/210) (het niveau van detail dat hierin is gaan zitten is geweldig)
- [The best iOS 12 features that Apple didn’t talk about onstage](https://www.theverge.com/2018/6/4/17425594/best-ios-12-features-apple-wwdc-2018)
- [Craig Federighi Shares More Details on Porting iOS Apps to the Mac](https://www.macstories.net/news/craig-federighi-shares-more-details-on-porting-ios-apps-to-the-mac/)
- [Letterlijk kijkje in de toekomst van AR/VR](https://twitter.com/thefuturematt/status/1004821303486906369)
- [Ersatz Free Trials](https://bitsplitting.org/2018/06/06/ersatz-free-trials/) (Over de App Store veranderingen)

**Bruggen** — [Deze trailer voor een nieuwe animatie film over Spider-man](https://youtu.be/g4Hbz2jLxvQ) ziet er echt geweldig uit. Deze zet ik zeker op m'n lijstje om te gaan kijken. En [nog een trailer die me opviel deze week was Bad Times at the El Royale](https://youtu.be/SQmOaJciI7Q). Een (op het eerste gezicht) thriller in een bijzonder hotel met een sterrencasts van Jeff Bridges, Chris Hemsworth en Jon Hamm. Lekker creepy en dynamisch sfeertje wordt er gepresenteerd in de trailer. Jeff Bridges is dan gelijk het bruggetje naar [de prequel van Star Wars: The Force Awakens](https://youtu.be/83RE6iV5kZA), want misschien wist je net als ik niet eens dat die bestond. Gemaakt door Lego maar dat is gezien de inhoud maar goed ook.

**Tweet** — Raketten die de lucht in gaan moeten ook weer ergens neerstorten op aarde (Space X is de eerste stappen aan het zetten om dat te voorkomen maar zover is nog niet iedereen). [Paul Cooper tweet over de regio waar Russische raketten, die vanaf de basis Baikonur worden gelanceerd, weer neerkomen](https://twitter.com/PaulMMCooper/status/998581449895874560). Een gebied tussen Siberië, de steppen van Kazachstan en de woestijn van Mongolië waar mensen zich naar de neergestorte raketten toesnellen om ze af te breken en de onderdelen te verkopen of te gebruiken. Fascinerend fenomeen, bijna dystopisch. [Fantastische foto’s van Jonas Bendiksen](https://www.jonasbendiksen.com/Books/Satellites/1) ook bij de twitterdraad.

### Verder tappen

- [Artist Travels to Scenic Locations Only to Paint the Pattern of His Own Shirt](https://www.booooooom.com/2016/11/15/artist-travels-to-scenic-locations-only-to-paint-the-pattern-of-his-own-shirt/)
- [Why Development Teams Struggle to Deliver on Time, on Budget, or at All](https://news.ycombinator.com/item?id=17237468)
- [Inside the Beach House Connecting the World’s Internet](https://www.youtube.com/watch?v=iMAThVcqzuk)
- [China busts smugglers using drones to transport smartphones](https://www.reuters.com/article/us-china-crime-smartphones-smugglers/china-busts-smugglers-using-drones-to-transport-smartphones-state-media-idUSKBN1H60BT)
- [Reconsidering the Hardware Kindle Interface](https://medium.com/@craigmod/reconsidering-the-hardware-kindle-interface-3c54088bed9e)
- [How Windmills as Wide as Jumbo Jets Are Making Clean Energy Mainstream](https://www.nytimes.com/interactive/2018/04/23/business/energy-environment/big-windmills.html)
- [After 5 years and $3M, here's everything we've learned from building Ghost](https://blog.ghost.org/5/)
