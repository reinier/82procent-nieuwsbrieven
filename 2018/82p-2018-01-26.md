# 82% Launch Alcohol Beme

Eerst natuurlijk even [de nieuwe Appels en Peren Show pluggen waarin Wietse en ik het hadden over chatten in VR, de Nintendo Labo, videorecorders en nog veel meer](http://appelsenperenshow.nl/aflevering/2018/1/22/148-biosysteem-stuiver-encode-order-of-magnitude-hoedje). We hebben het ook over de t-shirts die we gaan laten drukken, zo leuk om dat eindelijk te gaan doen.

Het gebeurt niet veel meer dat ik echt héél enthousiast van een podcast wordt maar [de nieuwe podcast Launch](https://johnaugust.com/2018/i-made-another-podcast) heeft me weer eens gegrepen. Het is een zes-delige serie waarin [John August](https://johnaugust.com/about) vertelt waarom hij een boek is gaan schrijven en hoe dat eigenlijk in z’n werk gaat. Zijn werk [als script schrijver](http://www.imdb.com/name/nm0041864/) heeft ‘m overigens niet in de weg gezeten in dit nieuwe avontuur. De structuur en kwaliteit kun je vergelijken met [de Startup podcast](https://gimletmedia.com/startup/), dat hoeft je dus niet tegen te houden om dit te gaan luisteren. Ik ben er een extra rondje voor om gaan lopen om te luisteren.

Al meer dan 4 maanden heb ik geen druppel alcohol op en dat voelt, misschien opmerkelijk, niet veel anders dan normaal. [Ik ben ervan overtuigd dat alcohol slecht voor je is](http://www.businessinsider.com/why-you-should-quit-drinking-alcohol-2016-7) (zelfs bij kleine hoeveelheden) maar ik voel me er dus niet perse een stuk beter door. Toch ga ik er mee door omdat ik alcohol totaal niet mis. Zo dronk ik deze week zelfs [een alcoholvrije wijn](https://www.instagram.com/p/BeUpAY3FVEY/) die prima te pruimen was. En ook [Heineken 0,0%](https://www.heineken.com/Heineken00) is voor een alcoholvrij biertje best smakelijk te noemen. Verder drink ik water, thee en koffie, meer dan genoeg variatie…

[Sinds Beme werd gekocht door CNN](http://www.wsj.com/articles/cnn-buys-casey-neistats-video-app-beme-1480353128) ben ik ze geïnteresseerd gaan [volgen op YouTube](https://www.youtube.com/channel/UCY0YIply-je0EhSWLgpftVw) om te kijken of ‘de toekomst van het nieuws’ iets is wat tot stand kon komen door dit huwelijk tussen CNN en Casey Neistat. De video’s die op den duur verschenen lieten me nogal koud. [Toch verbaasd het me dat nu al de stekker uit het project is getrokken](https://www.buzzfeed.com/stevenperlberg/cnn-is-closing-down-beme-youtube-star-casey-neistats-video). Beme was vooral nog ‘journaaltje spelen op YouTube’ maar ik had er wel vertrouwen in dat het met genoeg tijd (en geld) een plek zou vinden tussen het nieuwsaanbod. Misschien niet met Neistat als presentator, maar wel met wat visie en advies van Neistat. Helaas loopt het dus anders. Dit is overigens een goed moment om nog eens te kijken naar [die video van Nerdwriter1 over de vlogstijl van Casey Neistat](https://youtu.be/JbiJqTBCQuw). 

### En verder…
- Een designsysteem is een mooi iets en daarom schreef Dennis Kramer [Building a Design System](https://medium.com/kersvers/the-design-system-71f80c0a8028) op Medium
- De wondere wereld van Stacking: [The incredible sport of cup stacking, explained](https://www.youtube.com/watch?v=82DNYqurkxo&feature=share)
- Wow, wat een vet project. [U.K. Plans 'Northern Forest' of 50 Million New Trees](https://www.citylab.com/environment/2018/01/northern-forest-united-kingdom/550025/?utm_source=SFTwitter)
- [The Evolution of Trust](http://ncase.me/trust/)
- Japanners doen [de gekste dingen met auto’s](https://youtu.be/uFUHjJQIC_4)
- Zo wordt dus blijkbaar [een glas gemaakt met een drakenhals](https://twitter.com/awkwardgoogle/status/953329550003523586).
- [With iOS 11.3, Apple will automatically send your location to emergency services](https://www.theverge.com/2018/1/25/16933120/apple-ios-update-aml-location-services-emergency-text)
